Žiga Kert je študent Akademije za glasbo na oddelku za glasbeno pedagogiko. Klavirja se je začel učiti pri šestih letih v glasbeni šoli Piano Forte. Tekom odraščanja je pel in igral pri številnih otroških in mladinskih zborih. Trenutno je zborovodja mešanega pevskega zbora Gimnazije Škofja Loka in prav tako zborovodja cerkvenega pevskega zbora v Stražišču pri Kranju. Leta 2012 je v Škofji Loki ustanovil Simfonični orkester Crescendo, s katerim pripravi letno dva različna tematska koncerta. Udeležuje se različnih dirigentskih seminarjev tako doma kot po svetu. Letos je bil že drugič na seminarju v ZDA, in sicer v Utahu, v Salt Lake Cityju pri svetovno znanemu dirigentu dr. Bradyju Allredu.